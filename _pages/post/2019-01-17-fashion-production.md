---
layout: post
permalink: /fashion-production
date: 2019-01-17 12:32:00
title: יעוץ תדמית ליום אחד!
image:
    width: 360
    class: flow
imageList:
     - 2019-01-17-fashion-production-1a.jpg
     - 2019-01-17-fashion-production-1b.jpg
      width: 359
      className: flow auto-width
      label: "צילום: שלומית טויזר"
---

כשרונית טורוול ביקשה ממני ביחד איתה להרים פרויקט חדש, התרגשתי מאוד. היא תאפר, אני אלביש, ונתעד הכל. אני עושה כזה דבר בעצם בפעם הראשונה, והחלטתי ללכת על זה עד הסוף - להלביש את הדוגמנית הנבחרת מא' ועד ת'.
קרן זר כבוד היא הראשונה בפרוייקט שלנו, פרוייקט עוצמתי שמחזק את כל הצדדים. אנחנו נפגשות פעם בחודש ובחרות אישה אחרת.
קרן זכתה ליום פינוק לא שגרתי, שהיתה זקוקה לו מאוד - גם איפור מקצועי של רונית, גם בוק צילומים עם הצלמת שלומית טויזר, וגם להרגיש כמו מלכה, עם הבגדים של Queen תמיד להיות מלכה.
אני זכיתי להתנסות בסוג אחר של הפקה.
אתן, העוקבות שלי, זוכות להתחזק מקרן, שפשוט כדאי ללמוד ממנה את שמחת החיים.
לפני המפגש שלנו, שוחחתי עם קרן, כדי לוודא מה דרישות הצניעות שלה, מה הסגנון שלה, מידות שלה, ועד כמה היא מוכנה להתנסות במשהו חדש.
הותפעתי לגלות שקרן נותנת לי חופש להתפרע, והיא לא הגבילה אותי בכלום. למרות זאת, התחשבתי בכך שהיא הולכת בלי כיסוי ראש ועם מכנסיים.
ישר חשבתי על הבגדים של Queen, שהם מאוד יתאימו לגזרה שלה, ולסגנון הספורטיבי שלה. יצרנו סגנון צעיר ואופטימי, מאוד תואם לאישיות שלה.
לפני המפגש שלנו ידעתי שהיא מתמודדת עם סרטן. אבל לא ידעתי עד כמה היא עוצמתית, בעלת שמחת חיים ולב טוב.
יצאתי מחוזקת מהמפגש איתה, למדתי להעריך את הדברים הקטנים של השגרה.
כשאלתי מה המסר העיקרי שלה, היא אמרה: "לאהוב! שהסובבים שלך ידעו עד כמה את אוהבת אותם!" והבנתי כמה חסר משמעות זה לכעס או להתעצבן על הדברים הקטנים. רק להודות על היקרים הסובבים אותנו!
וקבעתי תור לכירורג שד, לבדיקה השגרתית.
תודה קרן, על הזכות להכיר אותך!
