---
layout: post
permalink: /free-time
date: 2019-06-18 15:16:00
title: האם קניות אונליין מפנה לך זמן?
---

איך הכל נהיה אינסטנט?

בלחיצת כפתור הכל קורה - אוכל מוכן, מסמך חתום, כלים נקיים, אפילו הריצפה מתנקת "לבד" בעזרת אי רובוט.
אין היום לבני אדם הרבה אפשרויות לחוות תהליך.

אפילו מזמינים בגד מחו"ל ותוך כמה ימים זה מגיעה לארץ.

פעם להכין אוכל היה צריך לעבור תהליך של כמה שעות.
צריך להביא הביתה בולי עץ ולחתוך אותם עם גרזן. לסדר באח חתיכות גדולות יותר למטה, וחתיכות קטנות יותר למעלה, כדי שהאש תתפס.
לקוות שזה ידלק.
לחכות עד שהתנור יתחמם.
להביא מים מהבאר.
להוציא תפוחי אדמה מהגינה.
לקלף ולבשל.
היה משהו קסום בזה. זרימה של הזמן בנחת. אף פעם לא היה לחץ.

היום, כאשר הכול קורה בלחיצת כפתור, כביכול היה אמור להיות לנו המון זמן פנוי.
אבל למה זה לא ככה? למה נהיינו רק יותר ויותר לחוצים ועמוסים בזמן שהטכנולוגיה כל כך מתקדמת?
דווקא בגלל שהכל קורה בלחיצת כפתור, אז זאת גם הציפיה מהסביבה, שהכל יעשה מהר ותכף ומיד.
אין לנו כבר הבנה של מה זה תהליך.
תשאלו את הילדים שלכם - האם הזמן עובר מהר אצלם, אולי זה רק בעולם המבוגרים מלא באחריות רבה? גם לילדים מדיה והאפשרויות הרבות קורצות, ממלאות את הלו"ז ולא משאירות רגע קסום של נחת ופנאי. גם אם היה רגע כזה, הם לא היו יודעים מה לעשות איתו. לא יודעים איך להשתעמם.

הפוטנציאל של הקידמה והמדיה הוא טוב, אבל צריך להשתמש בו בצורה נכונה.
זה דורש מאיתנו להיות עם יד על הדופק.
את הזמן שהתפנה לנו, מהפעולות שאפשר לעשות אותם בלחיצת כפתור, לא למלא אותו ולא לדחוס עם אין ספור משימות.
לצאת לטבע, להיות עם המשפחה, לכבות את הוואיפי בסמארטפון.
גם אם הסביבה מצפה ממך, את זאת שקובעת. תופתעי לגלות שאפשר לסרב להרבה דברים ולא להענות מיד. דווקא יכבדו ויעריכו אותך יותר בגלל זה, שידעת להגיד "לא", ולהגיד "כן" לעצמך.
קחי את האתר החדש שלי, OFITT, תצמצמי זמן שיטוט ברשת בחיפוש אחר בגדים ואת הזמן שנותר תהיי עם המשפחה שלך ופשוט תשתעממו, תצאו החוצה, בלי לדעת לאן, ותגלו אחד את השני מחדש!

<https://ofitt.com>
