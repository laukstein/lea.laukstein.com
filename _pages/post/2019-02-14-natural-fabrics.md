---
layout: post
permalink: /natural-fabrics
date: 2019-02-14 19:00:00
title: מקפידה על בגדים צנועים בקיץ?
---

בטח תשמחי לקבל מדריך לבדים שלא מזיעים בהם.

למה יש אנשים שמזיעים יותר ויש כאלו שפחות?
זה קשור לחילוף החומרים בגוף, הרמונים ותזונה.
 חילוף חומרים זה תהליך טבעי והזעה היא הדרך של הגוף לאוורור.

לוותר על לבוש הבסיס לא יעזור לך לא להזיע.
אולי תרגישי שאת עושה משהו בשביל לפתור את הבעיה, אך אין זה הפתרון.

מה שגורם לך להזיע בקיץ, במיוחד אם את רגישה לחום וללחות, אלו  הבדים הסינטטיים.

בדיוק ככה הגיע אלי אישה יקרה, שסובלת מאוד בקיץ מזיעה.
עד כדי כך שהקפידה כל כמה זמן ללכת לשירותים כדי להחליף חולצות בסיס.
כיוון שהיא נמצאת בתפקיד בכיר, שדורש להיות שעות ארוכות על הרגליים, להתראיין בטלוויזיה ולנאום בפני קהל, לא תמיד התאפשרו לה הפסקות קרובות.
המתח שהיא היתה בו כל הזמן, הצורך להיות ייצוגית, החשש שמא אחרים יחושו שהיא מזיעה, גמר עליה.
המלצתי לה ללבוש רק בדים טבעיים ולא סינטטיים.

אבל רוב בני אדם אינם מתמחים בתחום התפירה והבדים, אין להם מושג מה זה בד טבעי.

בדיוק בשביל זה החלטתי לכתוב כאן מדריך קצר על סוגי בדים שונים.

הבדים הנפוצים ביותר בחנויות הם פוליאסטר ולייקרה.
שניהם סינטטיים לגמרי והם חוסמים כל תקווה לאוורור. (פוליאסטר הוא פלסטיק, חומר שמכינים ממנו בקבוקים).

מי שמתעקשת ושמה לב להרכבי הבדים, יכולה למצוא בדים טבעיים.

כותנה היא טבעי. ונושמת.
בד כותנה יכול להיות בשני צורות, אריג או סריג.
בד אריג הוא בד שרואים בו שתי וערב, אם מסתכלים מקרוב. למשל  חולצות מחוייטות תפורות מכותנה ארוגה.

אך מה עושה מי שלא מתחברת לסגנון מחוייט?

דרך אחת יצירתית היא בגד תפור בחוט אלכסון זה נותן גמישות מסויימת לבד, מזכיר קצת את לייקרה, אך מבד טבעי.

בד סריג לעומת זאת הוא בד שרואים בו לולאות קטנות.
כותנה גם כן מגיעה לפעמים סרוגה.
גם סריגה נותנת לבד גמישות מסויימת ולכן בקלות אפשר להתבלבל עם בדים סינטטיים.
לכן הדרך הטובה ביותר היא פשוט לבדוק את הרכב הבד.

חולצות טי שריטס רגילות יכולות להיות מבד כותנה או מבד סינטטי.

פשתן, הוא בד טבעי נוסף המקנה תכונה של קירור. כשהייתי ילדה, כלי מיטה הטובים והמיוחדים ביותר היו מפשתן מכיוון שהם "מקררים". כך היו מספרות הסבתאות בלטביה.
התחושה כשלובשים בגדי פשתן היא אוורור מרבי.
לי יש כמה ז'קטים מפשתן ואכן נעים ללבוש אותם בקיץ.
בד פישתן הוא אריג, שבדרך כלל מתקמט בקלות.
האמת שכל הבדים הארוגים הטבעיים, דורשים גיהוץ, אבל פשתן במיוחד, לכן הוא מקנה מראה טיפה יותר זרוק ולא כולם יתחברו לסגנון.

 לרוב בעלי סגנון טבעי - הודי יאהבו מאוד את הבד.

צמר הוא בד טבעי שמקורו  פרווה של בעלי חיים.
צמר בדרך כלל מוכר יותר כסריג, למשל סוודר או צעיפים חורפיים.
אך צמר יכול להיות גם סריג וגם אריג. למשל ציצית איכותית הוא בדרך כלל אריג מצמר ונעים ללבוש אותו גם בקיץ.

משי הוא בד טבעי בדרך כלל ארוג.
המשי הוא בד דק ולרוב מבריק, לכן יכולים להתבלבל עם בדים סינטטים כמו פוליאסטר ארוג.
משי הוא בד יוקרתי ונדיר בחנויות בארץ ישראל. הוא מקנה סגנון קלאסי לבגדים. משי צבוע עם דוגמאות שונות יהיה שימושי גם בסגנון הרומנטי.

ויסקוזה בעיקרון הוא בד שמקורו גם כן סבים טבעיים, אבל הוא זול יותר מרוב הבדים הטבעיים. לכן יותר נפוץ בחנויות ויכול להתאים לסגנון קז'ואל או לסגנון קלאסי לייט.


אם את סובלת מזיעה, ממליצה לבקר ברשת ישראלית בשם cotton.  הם מוכרים הרבה בדים טבעיים, אבל לא כולם, לכן בכל זאת תבדקי היטב את המרכיבים של הבגדים. בדרך כלל כל הבגדים מבדים טבעיים מגיעים אצלם עם תווית בצבע חום וכל שאר הבדים בצבעים אחרים.
אם לא שם, אני פשוט מחפשת ברשת לפי השמות באנגלית של הבדים הטבעיים ומזמינה משם. למשל רשת בשם boden קבוע מוכרת גם חולצות מבד משי, כותנה ופשתן.

בברכת אביב המתקרב
הסטייליסטית שלך
לאה לאוקשטיין
