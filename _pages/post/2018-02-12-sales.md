---
layout: post
permalink: /sales
date: 2018-02-12 09:29:00
title: מבצעי סוף העונה כבר כאן!
---

האם את מכירה את התמונה הבאה?
"לחברות מועדון, פריט השני מהקולקציה הקודמת ב9.99 ש"ח בלבד!"
נכנסת לחנות, עשית סיבוב, לקחת כל מיני פריטים שנראה לך שהם יכולים להתאים עבורך, הלכת לתא המדידה. התלבטת, ובסוף בחרת שתי פריטים מתוך כל מה שלחקת. המשכת לקופה. ואז המוכרת החביבה מציעה לך תוספות. מסתבר שפריט אחד ממה שאהבת אינו מהעונה הקודמת, והמוכרת משכנעת: "**לא חבל? את מפסידה את המבצע.** קחי פריט נוסף ותקבלי אותו ב9.99 ש"ח בלבד!" את עושה עוד סיבוב בחנות, למרות שכבר ראית ומדד הכל. ומוצאת פריט נוסף מהעונה הקודמת שיעלה לך 9.99 ש"ח בלבד. אבל בקופה מסתבר **חברות במועדון עולה 29.99 ש"ח.** את עדיין לא ממש בטוחה, אבל לוקחת, מתוך מחשבה שכנראה זאת תהיה קניה משתלמת. את נפרדת מהמוכרת,שמאחלת לך :"תתחדשי!"
מה שבעצם קרה כאן  הוא **ששילמת ארבעים שקלים על פריט שאינך צריכה כלל**. כשאת מגיעה הביתה, את מגלה שיש לך בארון חולצה דומה מאוד עם הדפס משבצות זהה לחולצה שקנית היום במבצע. לא זכרת את החולצה ההיא, משום שחלפה כמעט שנה מאז רכשת אותה, אבל לבשת אותה פעם אחת בלבד.
זה רק סיפור אחד, והוא אמיתי. זה מה שקרה לי פעם, לפני שלמדתי סטיילינג. אבל זה קורה שוב ושוב ולא רק עם פריט אחד. והתוצאה היא, גם ביזבוז כסף מיותר וגם פריטים בארון שמבלבלים ועושים הרגשה כאילו יש לך מה ללבוש, כשזה לא כך באמת.

**אז איך מונעים את זה? איך לעשות קניות חכמות בסופי העונה עם יד על הדופק?**
1. **צאי לקניות רק עם רשימה ברורה.** הרשימה תעזור לך לסרב לפריטים מיותרים שגם ככה סביר להניח שלא ישרתו אותך בהמשך. כדי להכין את הרשימה, אני ממליצה לך לעבור על ארון הבגדים שלך. רשמי מה יש לך, ורק אחר כך הכיני רשימת קניות.
2. **קני מתוך תחושת ביטחון.** אם יש דברים שאינך בטוחה לגביהם, עדיף לא לקנות אותם. עדיף שתעשי סיבוב נוסף, תלכי הביתה, תחשבי על זה, ואם תרגישי באמת שהפריט הזה ישלים את אוסף הבגדים שלך, ויתרום לשאר הבגדים - תמיד תוכלי לחזור שוב לחנות. גם אם פריט לגביו את מתלבטת עולה עשרות שקלים בודדים, עדיין מקניה לקניה במהלך השנה הסכום שאת מוציאה לחינם יכול להצטבר אף לאלף שלקים.
3. **סבלונות. הסבלנות היא הגורם החשוב ביותר כאן.** בניית ארון מדוייק זהו תהליך שלוקח זמן. וותרי מראש על הפריטים הלא מדוייקים. אלו רק יגרמו לך תסכול וחוסר ביטחון. אל תקני בגד שלא יושב עליך בצורה מחמיאה למבנה הגוף שלך, או בצבע ש"מחוויר" אותך. עדיף להסתדר עם הבגדים הקיימים, מאשר להכניס הביתה פריטים שגם ככה לא תלשבי והם רק יתנו הרגשה "כאילו" יש לך מה ללבוש.
