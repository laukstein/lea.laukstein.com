---
layout: post
category: blog
permalink: /first-impression
date: 2017-04-09 12:05:00
title: מחאה על רושם ראשוני
image: 2017-04-09-first-impression.jpg
---

נכון, אפשר לעבוד עליו. אפשר להשאיר רושם אחר ממה שאתה באמת, אפשר לשים תחפושת. ובאמת נכון, לוקח לנו 2-8 שניות לקלוט מי עומד מולנו, וזה מה שנחשוב עליו. לטוב ולרע! כמו שמסבירה [קריסטין ברוק בהרצאת TED מרתקת שלה](https://www.youtube.com/watch?v=SQ32S-zSpgk), קריסטין עובדת כמלבישת שחקנים לפי החלק שלהם בסרט או בהצגה. העבודה שלה היא שנדע הכל על כל שחקן בסרט– איך הוא חי, במה הוא מאמין ומה ההתנהגות שלו – תוך שתי שניות.
כך שבהחלט אפשר לעבוד על רושם שאנחנו משאירים, אבל לא לתמיד. לזמן מוגבל בלבד. אפילו אם נהיה שחקנים מאומנים, האמת תתברר במוקדם או במאוחר. לטוב ולרע!
כך שכבר לא משנה איזה רושם ראשוני השארתי, כי זה השתנה.

לכן, אם אתן שמות לב שהרושם שאתן משאירות הוא לא כמו שאתן רוצות להשאיר או הוא בכלל משהו אחר ממה שאתן באמת. כדאי שתשימו לב לשני דברים:

1. תבדקו היטב ביניכן ובין עצמכן, מה אתן באמת חושבות על עצמכן? איך אתן באמת מרגישות בסביבה חדשה? האם אתן מרגישות ביטחון עצמי? האם אתן מרגישות חוסר נוחות? כי לרוב, זה מה שאנחנו משדרים.  וזה בדיוק הרושם הראשוני שאנחנו משאירים על אחרים.
2. אם באמת אתן מכירות את עצמכן, ואתן נאמנות לעצמכן ולפנימיות שלכן, ויש אדם שזה לא מוצא חן בעיניו – אז לא להתרגש מזה. לא קרה כלום. לא על כל אדם אני צריכה להשאיר רושם טוב, ולא כל אדם חייב לאהוב אותי. ממש לא.

אז יש כזה דבר – רושם ראשוני, אבל בשביל לעבוד עליו צריך קודם כל לעבוד על מה אני חושבת על עצמי
– וזה מה שנתפס בעיני אנשים אחרים – לטוב ולרע.
גם שפת הגוף והפנים משדרים את מה שאנחנו חושבים על עצמנו, לטוב ולרע, וזה חלק ממה שעובר.
ובגד זה בוודאי חלק ממה שאני חושבת על עצמי. החל מסימנים המשייכים למגזר ועד למחשבות שלי על עצמי – את כל זה הבגד משקף. בגד משקף את הפנימיות, ורק צריך להיות מודע לזה, וזהו. אם אני מרשה לעצמי ללבוש בגדים משומשים, פה ושם עם חור קטן, שסביר להניח אף אחד לא מעיר לי עליו, אני אומרת לעצמי ולכל העולם משהו על מי שאני באמת, ואיך אני מתייחסת לעצמי. ואני לא שופטת, רק תעשו את זה מתוך בחירה, מתוך מודעות.
אני למשל, לאה לאוקשטיין, בוחרת ללבוש בגדים רגילים ובסגנון רגיל, קונה בגדים בקניונים הכי רגילים ועודפים - מתוך החלטה, מתוך בחירה. מתוך מודעות אני בוחרת להגיד לעצמי – שאני חלק מ"האנשים הרגילים" ואני עוזרת ל"אנשים רגילים". אני בוחרת להיות נגישה ואנושית (למזלי השגיאות והמבטא עוזרים לי להיות אנושית).
ויש שמתחברים לזה ויש שלא, והכל בסדר.
לסיכום – רק תבדקו אם הרושם הראשוני שאתן משאירות על אחרים אולי משקף בשקט את מה שאתן חושבות על עצמכן? ואם כן – האם אתן רוצות לשנות את המחשבות שלכן על עצמכן? וסביר להניח שגם הסביבה תשנה את הדעה שלה עליכן! ואם אתן בוחרות שלא לשנות – רק להיות מודעות לבחירה, זה הכל!
