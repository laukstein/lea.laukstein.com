---
layout: post
permalink: /rosh-hashanah
date: 2017-08-21 15:33:00
title: בלי לשים לב, ראש השנה עוד פחות מחודש!
image:
    label: "לפרטים: <http://sheek.me/בראשית-5-15-ספטמבר-2017/>"
---

ראש השנה כמעת כאן ועם השמחה על השנה החדשה, שוב התלבטויות מה ללבוש.
ריכזתי לך כמה טיפים איך למצוא את הבגד לחג בצורה יעילה, בדיוק כפי שאני עושה עם הלקוחות שלי בחנויות.
קודם כל, נתחיל מכמה שאלות:
**האם את באמת צריכה פריט כזה? האם זה לא דומה למשהו אחר שכבר יש לך? כמה שילובים את יכולה להוציא מהבגד, כמה באמת הוא שימושי? המחיר שווה את ההשקעה? ותוך דקה אפשר להגיע להחלטה.**

אז איך באמת אפשר לדעת שהבגד החדש יהיה שימושי עבורכן?
כמה נקודות שיעזרו לכן בקניות לבגדי החג:

1. **לתכנן את הקניות.** לא ללכת ספונטאני. כאשר הולכים לקניות עם צורך רגשי ("אני מרגישה שאין לי מה ללבוש", "בא לי משהו חדש"), יש סיכוי הרבה יותר גדול לקנות משהו מיותר. בתכנון הקניות כדאי לעבור על מה שכבר יש בארון, ולבדוק מהם הפריטים החסרים. גם כשעושים חידוש מלא של המלתחה, אני ממליצה להכין רשימה עם הערכה כללית של הפריטים הרצויים.
למי שיותר מתאימות קניות ספונטניות "על הדרך" - אני ממליצה לשמור רשימה בטלפון, וכך לא תקנו פריטים מיותרים.

2. **לא להתעקש, לעשות את זה בקלילות.** לא בכל מחיר אתן חייבות למצוא, למשל, חולצה סגולה, (צבע נדיר בחנויות). אם הפריט לא מתאים לסגנון שלך, למבנה הגוף שלך, אפשר לשמור אותו בזכרון, ברשימה בטלפון, ולא לקנות.

3. **לדעת מה לא.** כאשר אני מגיעה לחנות, אני מתחילה לסקור את החנות בזריזות ומראש לא מבזבזת זמן ואנרגיה על משהו שאני יודעת בוודאות שלא יתאים ללקוחה (לפי הצבעים, הגזרות וסוג הבד). יש נשים שבדי הלייקרה ממש לא מחמיאים להן, וצבעים מסויימים מחווירים אותן. אז מראש לדלג עליהם.

4. **לדעת מה כן.** איזה צבעים, סוגי בד וגזרות כן יתאימו ללקוחה שלי. זה די פשוט ומאוד הגיוני. הבגד מאזן את הגוף שלנו. ולכן יש בגדים שאנו מרגישות בהן יפות, ויש בגדים שלא מחמיאים לנו. זה רק בגלל שהבגד מתאים או לא מתאים לפרופורציות הטבעיות שלנו.
אם הלקוחה בעלת ירכיים רחבות, אני מחפשת חולצות עם פסי רוחב בשרוולים או במחשוף - כדי ליצור מראה מאוזן, ופריטים עם גזרות שמותאמות לרצון האישי שלה - להיראות יותר צרה, יותר נמוכה, או דווקא יותר מלאה בחלקי גוף מסויימים.
פריטים בצבעים הניטראלים, הם בהחלט פריטים שווים, שמיד אשים עליהם עין.

5. **יעילות** - אני מטיילת בכל חנות ואוספת את כל הפריטים שנראים לי כאופציה, ורק בסוף בסוף מודדים הכל בבת אחת.  אם יש איזה פריט שרוצים לנסות במידה אחרת - אז בינתיים שהיא מודדת אני מחליפה את הפריט.
בצורה כזו לא מתעייפים בקניות, וגם חוסכים זמן!

אני מנצלת את ההזדמנות הזו, לספר לך שבתאריכים 5-8 לספטמבר אני מתארחת ביריד שיקme בגבעת שמואל, וב14-15 לספטמבר במודיעין. היריד מלא כל טוב ויש בו פריטי לבוש מגוונים בסגנונות שונים, כולל אקססוריז, והכל מרוכז במקום אחד!

ולמה זה חשוב? כי תוכלי לבוא לפגוש אותי ולעשות איתי סיבוב קניות וביחד נתאים לך את הפרטים המושלמים והשימושיים ביותר לבגדי החג.
לכבוד החג והיריד, החלטתי לפנק אותך בהטבה מיוחדת לסיבוב קניות בימי היריד.
במקום 800 ש"ח עבור 4 שעות ליווי,  תשלמי 160 ש"ח לפי שעה. מכיוון שהכל מרוכז במקום אחד את לא באמת צריכה 4 שעות!
אז מה את אומרת? ניפגש?
