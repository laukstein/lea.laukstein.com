---
layout: post
permalink: /ofitt
date: 2019-06-01 09:01:00
title: OFITT אתר קניות אונליין חדשני לפי אבחון מבנה הגוף שלך
---

כשהגעתי לארץ **לפני כמעט 14 שנה**, התמודדתי עם הרבה אתגרים. אתגרים שיגרתיים שרוב בני אדם מתמודדים איתם וגם אתגרים לא רגילים. כמו להשתלב בחברה בעלת תרבות שונה, שפה, עבודה, משכנתא, אזרחות. לא תמיד היתי בחברה של אנשים טובים, לפעמים היו כאלו, שניצלו אותי ופגעו בלב התמים שלי, של **נערה בת 19**.

**אבל מכל הקשיים צמחתי.**

אחד הדברים שהחיים למדו אותי זה **שאין שום דבר בעולם כולו שאם רק ארצה**, שלא אוכל להשיג אותו **רק בעזרת רצון, התמדה ועזרה מלמעלה**.

נכון אולי אחרים ישיגו את זה יותר מהר, אלו שיש להם קשרים נכונים, חוצפה גדולה או יותר כסף, אבל בכל זאת **התמדה** היא גוברת על כל אלו! כי בסופו של דבר כל הקשרים והכסף והחוצפה שבעולם לא יעזרו למישהו שהוא לא מתמיד.

**לכן אני מאמינה שזה בסיס להצלחה.**

אם אני אתקע בדלת סגורה, אני לא אפרוץ אותה, אני אמצא כניסה אחרת.

**החלום** שלי תמיד היה להתפתח, ללמוד דברים חדשים, ולעבוד. אבל באותה מידה **להיות עם ילדים בבית**, להביא מספר ילדים לעולם, ולהיות איתם. בשיעורי בית, אחר הצהריים, בחופשים, להיות פנויה נפשית בשבילם, ולא רק כל המחשבות בקריירה.
ומצד שני החלום שלי היה לא לחכות רק עד שילדים יגדלו, לנצל את החיים גם כשאני עוד צעירה. **ולעשות משהו שתורם לעולם.**

וגם **בעלי** השותף היקר שלי, תמיד אוהב לחלום. הוא פשוט חי כבר את המאה הבאה. הוא אוהב לדבר על אחסון מידע חינמי ללא גבול, על שפע מים ואוכל גם בארצות העניות, על חשמל בחינם לכולם, על חיים בלי מסכים, מחשבים שכבר נותנים מענה רק כי חשבת על שאלה. על העברת חבילות פיזיות כמו במייל, בשניות בלחיצת כפתור, על ביקורים בזמן בעבר ובעתיד.

בדיוק **בשילוב הזה של שנינו**, של החלומות שלי להיות עם **הילדים** ובכל זאת להשפיע והאהבה שלי **לסטיילינג יעיל ומדוייק**, ושל החלומות של בעלי, **וסקרי** התנהגויות בני אדם,**הגענו לרעיון חדש**.

שנה שלימה בשקט פיתחנו כלי חדש, שמצד אחד ישמור על **עולם ירוק יותר**, מצד שני **יחסוך זמן וכסף יקר**.

**אז, הכירו את OFITT!!!**

פיתחנו **כלי** חדש שבעזרתו תוכלו **לקנות בגדים אונליין ולהרגיש בטוחות כמו בחנות**.
כי כששאלנו אנשים על מהו החיסרון הכי גדול בקניות אונליין, זה לא חוסר יכולת למדוד את הבגד, כי גם כשמודדים בגד בחנות פיזית, לא באמת יודעים האם זה מתאים או לא מתאים. באותו רגע בחנות זה היה נראה מעולה, אבל בבית פשוט כל פעם שאת מוציאה את הבגד, מיד מחזירה אותו לארון, וזה יכול להישאר שם שנים, חדש עם טיקט.

מה שבאמת מקשה על כל קניות הבגדים, גם אונליין וגם בחנות פיזית, זה **חוסר וודאות מה באמת יתאים לך**!

הבסיס לקניה נכונה היא הכרות עם **מבנה הגוף שלך**!

מי שיודעת מה מבנה הגוף שלה, ומה מתאים לה, קונה רק בגדים **מדוייקים**, **מרוצה** מהארון הבגדים שלה, מרגישה **סיפוק** ללא צורך בקניות כל הזמן.

לכן פיתחנו כלי, שמאפשר לכל אחת לדעת **תוך כמה שניות** מה **מבנה הגוף** שלה ומה **יתאים** לה. ולא רק זה, מיד בעקבות האבחון **הכלי שלנו ימצא עבורך את הבגדים** שהכי יתאימו לך מכל רחבי הרשת, תוך כדי שמירה על ילדים בגן שעשועים, שיאפשר לך את **המולטיטסקינג** שגם אני חלמתי עליו!
ובלי אכזבות שבגדים שקנית בסוף לא מתאימים ובלי לבזבז שעות רבות בשיטוט ברשת.
**אני מזמינה אתכן להכנס ולנסות!**

ומאוד יעזור לנו שתכתבי תגובות איך התרשמת מהאתר, כדי שנוכל לשפר ולדייק עוד יותר.

<https://ofitt.com>
