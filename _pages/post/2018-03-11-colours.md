---
layout: post
permalink: /colours
date: 2018-03-11 11:38:00
title: איך אפשר לשדרג את הסטייל של דתיות?
---

רוב הנשים הדתיות באמת מתלבשות יפה, אבל עדיין מרגישות שחסרה להן נגיעה אחרונה של סטייל, משהו שיקפיץ את כל המראה, משהו שנראה כאילו הן בכלל לא התאמצו, שיתן מראה קליל וזורם.

מה שיכול בשניה אחת לשנות את המראה השמרני לזורם וקליל, זה הצבע! לשלב צבעים בצורה מקורית ומרעננת זה המפתח למראה מלא בסטייל.
זה משהו שכל אחת יכולה לעשות כבר עכשיו, עם אותם הבגדים שכבר יש לה, בלי שינוי דרסטי!
לרובינו יש עוד פיסת בד על הראש, אז בואו ננצל אותו עד הסוף, ונכניס עוד צבע למראה.

### הכלל הראשון
לא לחזור על אותו צבע!
הרבה נשים מסתבכות עם בחירת צבע למטפחת, ובדרך כלל הן ילכו על אותו צבע שיש בחולצה או בחצאית.
זה לא אסור, אבל זה לא מומלץ. זה הופך את המראה למאולץ ולילדותי.
מי שרוצה ליצור מראה זורם וקליל, שתבחר צבע נוסף שלא נמצא כבר בחולצה ובחצאית.

### כלל שני
לשלב שלושה צבעים שונים במראה אחד. אבל צבעים צבעוניים! לבן ושחור לא נחשבים!
איזה צבעים יתאימו? למשל צהוב, כתום, אדום, ורוד, בורדו, טורקיז, ירוק, סגול, תכלת, חרדל...
כמעט ואין צבע שאי אפשר לשלב אותו עם כל צבע אחר! (אולי מלבד אדום וורוד, למרות שגם את זה כבר ראיתי!)

### כלל שלישי
אקססוריז!
זה המרכיב האחרון, הדובדבן שבקצפת, שמנצח על הכל.  זה פרט קטן אבל מאוד משפיע. זה לא חייב להיות גדול וצעקני, אבל בבקשה שלא יהיה כל כך מינימליסטי, שבכלל לא רואים אותו! ויהיה מקסים אם הוא יהיה זה שיתן את הצבע השלישי הנוסף, שעדיין לא שילבת במראה שלך. אבל שוב, זכרי, חשוב שהוא יהיה בצבע שלא נמצא כבר במראה שלך, צבע נוסף, כדי שזה באמת יהיה מראה קליל.

### כלל רביעי
אם זה מרגיש לך צבעוני מידי, לכי על הצבעים הניטרליים: כחול כהה, אפור, בז', שמנת, חום, חאקי... אלו צבעים מיוחדים שהשילובים שלהם קצת יותר שקטים, אך משדרים הרבה סטייל.
