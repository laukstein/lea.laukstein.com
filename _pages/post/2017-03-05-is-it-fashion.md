---
layout: post
permalink: /is-it-fashion
date: 2017-03-05 14:38:00
title: האם זאת אופנה?
image:
    label: "צילום: <https://unsplash.com/@clemono2>"
---

בעקבות תצוגת האופנה הצנועה, הייתי חייבת לשתף!
למדתי אופנה מגיל קטן בחו"ל, ובארץ למדתי [בשנקר](http://www.shenkar.ac.il/he).

וזאת לא אופנה!

אופנה אירופאית, אופנה אמיתית, משדרת יוקרה וכבוד, ולא פריצות!
אופנה אמיתית היא צנועה, צנועה מאוד מאוד!
אופנה אמיתית היא יצירת אמנות, שבאה לתקן את העולם, שבאה להביע רגש אמיתי של ערכים וכבוד ליופי האמיתי ולטוהר.

ואני לא יכולה להצביע על דבר אחד שגרם לי להרגיש כך, אבל כל האווירה הייתה בעיניי לא צנועה. נכון, הכל מכוסה, הצוואר, המרפקים, אפילו שערה אחת לא רואים! אבל האם זה באמת צנוע? לעשות מבט סקסי ולפתוח את השפתיים והגוף בתנוחה של פריצות - זה לא משנה מה את לובשת, ועד כמה את מכוסה - זה לא צנוע.

כואב לי שעם זה אני צריכה להתמודד. שאני, בתור סטייליסטית דתית, נתפסת כמושכת תשומת לב מיותרת של אחרים. נתפסת שזה מה שאני מעודדת נשים אחרות לעשות. כי זה בכלל לא חייב להיות כך.
זה כמו לפגוש חילוני/דתי/חרדי אחד שלא היה בסדר, ולהגיד שכולם לא בסדר!

אבל נכון, אני מבינה שמחשבה כזאת לא הגיעה משום מקום.
ושה' יעזור לי ויכוון אותי שלעולם לא אהיה כזאת.

ואני משתדלת מאוד לא לשפוט. כי כל אחד והנסיון שלו.
אולי עבור מישהי לכסות את השיער זו העבודה הכי קשה שיש. לי זה בא בטבעיות. ולכן אני לא שופטת.
פעם חשבתי - שאם אני יכולתי להתגייר, אז כל אחד יכול! והיום אני יודעת - שזה לא נכון. לכל אחד יש את הנסיונות שלו וכל אחד מתמודד עם הקשיים שלו. ולכל אחד יש את התיקון שלו. וגם לי יש דברים אחרים שקשים לי. אף אחד לא מושלם.

אני רק אומרת שסטיילינג ואופנה אמיתית הם לא כאלה.
