---
layout: post
permalink: /before-after
date: 2017-10-01 12:37:00
title: למה לפעמים הבגד לא תואם את מי שאנחנו באמת?
image: 2017-10-01-before-after.jpg
imageLabel: "צילום: מירי שמעונוביץ"
imageList:
    - image: 2017-10-01-before-after-1.jpg
      className: last
---

כי אנחנו לא מעזות, כי נוח להישאר במקום המוכר, בגלל הגבלות של הלכות צניעות, סטיגמות חברתיות, שבגללן אולי לא אלבש משהו שכן מתחשק לי, חששות משינוי, או שפשוט אין מבחר בחנויות חוץ ממה שהאופנה מכתיבה...

כל זה מאוד נכון, ואני רוצה להוסיף עוד משהו.

הרבה פעמים קל להגדיר לעצמינו את מי אנחנו "לא". מה אני לא מוכנה ללבוש. הסגנון שאני לא אוהבת, הגיזרה שלא מחמיאה לי, הצבע שהוא לא הצבע שלי, החנויות שבדרך כלל אני לא נכנסת אליהן…
אבל מה שקשה לנו, זה להגיד לעצמינו מה "כן"? מה כן יתאים לנו?

וזה בדיוק התהליך שעוברים במפגש סטיילינג. כשאישה מרגישה שמשהו לא מסתדר, היא פונה אלי. ואני נותנת רעיונות חדשים מה "כן" יכול להתאים. לעיתים, לוקח זמן לנסות דברים חדשים, ויכול להיות שלא לכל הרעיונות שלי תתחברי, וזה בסדר גמור. יש לי מספיק רעיונות יצירתיים, ובטוח אחד מהם יהיה לך מדוייק! זה תהליך משותף, שאת שוב מגדירה לעצמך מה את "לא" מכל הרעיונות החדשים שתשמעי. זה תהליך שדורש סבלנות, ואני יכולה להבטיח שבסוף נמצא את מי שאת "כן". למרות הסטיגמות החברתיות, ולמרות מגבלות הצניעות, ולמרות הסחורה שיש בחנויות. רק צריך לדעת איפה לחפש, וברגע שתרגישי מחוברת לסטייל שלך, גם הסטיגמות החברתיות לא יפריעו לך!

למשל, אודליה, שליוויתי אותה בסיבוב קניות. היא עדיין נשארה עצמה, מאוד דומה לסגנון שלבשה קודם. אותם פסים, אך בגזרה הרבה יותר מדוייקת לה מבד הרבה יותר נכון לה, עם קשירת מטפחת הרבה יותר מחמיאה, וצבעוניות קצת יותר אמיצה.

לפעמים, אישה אוהבת סגנון או צבע מסויים, אבל מרגישה שמשהו לא מסתדר. החושים שלה מאוד נכונים, והרבה פעמים נדרש רק דיוק קטן.

אני אשמח לעזור לך למצוא ולדייק את מי שאת "כן", בלווי סטיילינג בקניות או בסידור ארון.
