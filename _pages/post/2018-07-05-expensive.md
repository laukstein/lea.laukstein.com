---
layout: post
permalink: /expensive
date: 2018-07-05 12:15:00
title: האם שירות סטיילינג בארון הוא יקר?
---

"זה יקר לי!"
משפט שיוצא לי לשמוע מידי פעם בהקשר לליוויי סטיילינג, **סידור ארון** או **סיבוב קניות**.
ביחס לשוק אני מאוד משתדלת לשמור על מחירים נוחים ואפשרויות תשלומים.
חשוב לי שכל אישה תוכל לרכוש את השרות ולא רק עלייתה מסויימת.
אני מאמינה שלכל אישה מגיע להרגיש בטוחה בעצמה, להרגיש מחוברת לעצמה!

אני מבינה לגמרי, שזאת הוצאה פתאומית, וזה לגמרי מקובל עלי שלא כולם יזמינו אותי לשירותי סטיילינג.

ברצוני להאיר דבר חשוב שאולי אינך לוקחת בחשבון!
כל הכמות המטורפת של הבגדים שיש לך בארון, ששילמת עליהן המון כסף!
הם יושבים שם בארון הבגדים שלך, ללא שימוש מכל מיני סיבות.
אולי כי אין לך רעיונות איך להשתמש בהם, אולי כי קנית אותם בדחף של הקניות ובבית גילית שיש לך המון פריטים דומים ואת לא צריכה כל כך הרבה.
...ואולי כי בכלל הם לא מתאימים לך.
את יודעת שהם לא מתאימים לך ואין לך הסבר הגיוני למה בכל זאת קנית אותם... ועוד אותו דוגמה במספר צבעים.
אני בטוחה שלרוב הנשים בארון הבגדים שלהן יש פריטים לגמרי  מיותרים בשווי של לפחות 500 - 600 שקלים.
למה אני כל כך בטוחה? כי לפי מחקרים רב הנשים מוציאות על רכישת בגדים סכום לא מבוטל בקניה אחת בקניון.
לאורך השנים הצטברו בארון המון המון בגדים מיותרים.

האם באמת שירות סטיילינג זה יקר?
לא! סטייליסטית זאת השקעה לטווח רחוק.

אחת ולתמיד תפסיקי לבזבז כסף על בגדים מיותרים ולא מתאימים לך.
תלמדי שלא קונים בגד חדש כי מתחשק משהו חדש, לא קונים בגד חדש כי יש מבצעים, ולא בכל מחיר! מותר גם לסרב, ולחזור הביתה בידיים ריקות.

סטייליסטית תלמד אותך איך להשתמש בצורה יעילה יותר בבגדים הקיימים - אם זה ליצור שילובי צבעים מעניינים ואם זה לשלב בגדים מקושקשים, שעד עכשיו לא העזת וחשבת שזה אסור.
סטייליסטית תלמד אותך איזה בגדים יחמיאו בדיוק למבנה הגוף שלך, ותוכלי לקנות בהמשך אך ורק בגדים מחמיאים.
סטייליסטית תכין ביחד איתך רשימת קניות לפריטים החסרים לך, הפריטים שישלימו את המלחתה ויהפכו אותה לשימושית ביותר.

אני כותבת את זה בעקבות דוגמה אמיתית משירות סטיילינג בארון, שעשיתי השבוע לאישה מקסימה. שרצתה לשנות קצת את הסגנון שלה ולהתלבש לפי מבנה הגוף המיוחד שלה - היא מאוד מאוד רזה ורוצה להראות כאישה ולא כנערה. פינינו לה שתי ערימות גדולות בגדים מיותרים.
מצאנו מספיק בגדים מתאימים והשלמנו רשימה לכמה בגדים שחסרים.
