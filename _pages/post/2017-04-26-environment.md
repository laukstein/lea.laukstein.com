---
layout: post
permalink: /environment
date: 2017-04-26 13:40:00
title: ארון "צנוע" ואיכות הסביבה
image: 2017-04-26-environment.jpg
imageLabel: "צילום: [Vivek Kumar](https://unsplash.com/@kumarvivek0811)"
---

ידעת שפחות בגדים בארון זו תרומה לאיכות הסביבה?

מה? איך ארון הבגדים שלי וכמות הבגדים בו קשורים לאיכות הסביבה?

תדמייני שהיו לך רק 10 בגדים בארון, וזהו. שני זוגות נעליים, וכמה שרשראות.
היחס כלפי הבגדים שלך יהיה שונה לגמרי ממה שאנחנו בדרך כלל רגילות. במצב כזה תרכשי בגד יותר איכותי מההיצע היום בחנויות. בגד איכותי ישרת אותך ליותר זמן. ועל בגד איכותי גם תשמרי היטב ותטפלי בו כראוי. וכך הרבה פחות בגדים היו מגיעים לפח.
הבגדים היום עולים כל כך זול, שאנחנו קונים בסוף עונה במבצעים 1+2 גם דברים שלא מתאימים, דברים שלא בדיוק השקענו מחשבה בקניה שלהם. ואנחנו לובשים אותם פעם- פעמיים, ואחרי תקופה זורקים. וכל הבגדים המיותרים מצטברים לפסולת שמזהמת את הסביבה.
כל תעשיית האופנה מגרה אותנו וגורמת לנו לרצות כל הזמן בגדים חדשים. האופנה מתחלפת ומתחדשת כל עונה, וזה מעודד אותנו לזרוק את הבגדים הישנים.
זה כמו ביצה ותרנגולת - המשווקים מוכרים לנו שאם רק נקנה עוד בגד נוסף (ועוד אחד ועוד אחד) נהיה יפים ומאושרים, וכך מייצרים ביקוש.
ביקוש רב מגדיל את השוק ומוזיל את הבגדים.
המחיר הזול מוריד את איכות הבגדים.
וזה גורם לנו לקנות בכמויות ולזרוק בקלות אחרי תקופה קצרה.

אם כל אחד היה נוהג לקנות רק 10 פריטים איכותיים ומתאימים ביותר - כל תעשיית האופנה היתה משתנה. השוק היה משתנה, האיכות והמחיר. גם היינו תורמים לאיכות הסביבה ואפילו העובדים בסין היו מקבלים העלאה במשכורת.

ואם קשה לך להתאפק ולא לקנות הרבה בגדים - אז לפחות לפחות תשימי את הבגדים המיותרים למיחזור ולא בפח.
