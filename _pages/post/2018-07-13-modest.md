---
layout: post
permalink: /modest
date: 2018-07-13 15:19:00
title: אופנה צנועה זה אפשרי גם בחום של הקיץ?
---

לפני מספר חודשים סיימתי את חופשת הלידה, ומיד לאחריה קיבלתי הזמנות רבות לסדנאות סטיילינג באזורים שונים בארץ. החל מחיפה עד קריית גת. סדנאות לנערות ולנשים. אחד הדברים שאני כל כך אוהבת לעשות בסדנאות שלי, זה להדגים על נשים ולהראות להן, איך ללבוש נכון את הבגדים שלהן, שהן כבר לובשות! לפעמים זה לסדר את ההלבשה התחתונה, כי כמו כל יסודות, היא מאוד חשובה ומאוד משפיעה על המעטפת החיצונית, וגם על ההרגשה הפנימית. לפעמים זה להראות להן איך כשמעלים את החצאית מעט למקום הנכון והמחמיא ביותר, זה מעלים להן את הבטן. ולפעמים להראות שקו התפר שבכתף לא עומד במקום נכון, ואיך זה היה משנה.
לפעמים קשה להן לראות את השינוי על עצמן, כי בן אדם לרוב לא רואה את התמונה הכוללת, אלא מתרכז בדברים הקטנים, בחסרונות הלא משמעותיים, וחושב שכולם רואים את זה. אז דבר אחד שמאוד עוזר לראות את התמונה הכוללת, ואני מבקשת מהמשתתפות לעזור לי עם זה - לצלם בסמראטפון את הלפני ואת האחרי. איך שהוא, כאשר מתבוננים בתמונה הקטנה, יותר קל לראות את הלוק הכללי במבט יותר אובייקטיבי מאשר בראי. ואכן, מיד הן מצליחות לראות את ההבדל - איך הבטן נעלמה ואיך זה מחמיא להן.
שינויים קטנים עושים הבדלים גדולים!
אני מאוד ממליצה לצלם את עצמך ולהתבונן מהצד על התמונה ולבדוק מה יותר טוב.

לקראת הקיץ תמיד יש לנו נטיה ללבוש בגדים משוחררים וגדולים מעט, כדי שיהיה לנו פחות חם. והיום אני רוצה לתת לך 4 הצעות, איך ללבוש בגדים גדולים במידה - אופנת האובר סייז, שמככבת בחנויות העונה. אך בגד בגיזרה כזאת עלול לאבד את הצורה ולשנות את הפרופורציות הטבעיות של הגוף שלך, לכן חשוב לזכור את הכללים האלו.

אך לפני כן, בואו נדבר קצת על יתרונות של הלבוש כזה: הוא נוח ואוורירי, הוא מעלים את הבטן ועושה רושם שהגוף בתוכו צר יותר. כן כן, כמה שזה נשמע אבסורדי,  זאת אשליה אופטית, ככה העין שלך, כשאת מסתכלת במראה, וגם הסביבה שלך תופסת. כי בעצם קשה לנו להפריד חפץ מהסביבה שלו, אם הם נמצאים ביחד. פשוט ככה, המוח לא קולט. כאשר הבגד צמוד, הגוף נראה יותר גדול. כאשר הבגד הוא יותר רחב, הגוף נראה יותר צר. אז צריך לזכור את הכללים הבאים:

1. לבגד במידה גדולה, צריך להתאים פריט שני יותר צמוד. כדי שהגוף לא "ימחק", צריך להזכיר את קווי המתאר שלו. למשל, אם מדובר בחולצה רחבה, אז תתאימי לה חצאית יחסית יותר צמודה. זה יהיה איזון מהמם.
וכמובן, להכניס את החולצה לתוך החצאית. כך תיצרי מראה משוחרר עם הרבה סטייל.
2. תבחרי בד שהוא רך ונשפך וללא הדפסים גדולים. אם הבד יהיה קשיח ועומד, זה יוסיף נפח. אני קוראת לזה "מראה המקרר". בד קשיח מתאים לנשים רזות מאוד. לרוב הנשים עדיף לבחור בדים כמו כותנה דקה, כותנה סרוגה (הבד כמו של חולצות טי-שרטס), משי, ויסקוזה, פוליאסטר וגם פישתן אם הוא דק ונופל.
3. חולצת אובר סייז פשוט דורשת שרשרת ארוכה! היא תמקסם את המראה שלך ושוב תזכיר את קווי המתאר של הגוף הנשי בצורה עדינה ומחמיאה. המראה ישאר משוחרר וטבעי. כאילו בכלל לא התאמצת וזה הדבר הראשון שמצאת בבוקר בארון.
4. כשמדובר בשמלת אוברסייז, החגורה היא חובה,  כדי להזכיר את קווי המתאר של הגוף. חגורה שעומדת בדיוק במותן, מחלקת את הגוף לפרופורציות מחמיאות של 1/3 ו-2/3. הרגליים נראות יותר ארוכות, את נראית יותר גבוהה, והגובה גם מרזה...

וזכרי, בגד אינו כיסוי בלבד! הוא מבטא את החיבור שלך לעצמך!
