---
layout: post
permalink: /minimalism
date: 2019-05-20 15:40:00
title: סידור ארון בשיטת המינימליזם
---

**עומס** פוגע בהמון דברים בחיים שלנו - **בביטחון עצמי**, **ביכולת להתרכז**, **ביכולת להתמקד**, ואם מדובר על עומס בארון שלך - זה פוגע ביכולת **להתלבש** במהירות, ולהרגיש בטוחה באיך שאת ניראת. אני בטוחה שכל מי **שלא יודעת מה ללבוש**, זה בגלל **ארון בגדים לא מדוייק** ומלא בדברים מיותרים שרק **מבלבלים** אותה.

לכן חשוב לעבור על הארון הבגדים שלך ולסדר אותו, לפחות **פעמיים בשנה**!
סביב פסח וסוכות! לקראת עונת קיץ ועונת חורף.

הסיבה הנוספת היא, כי בן אדם הוא יצור משתנה כל הזמן, גם פיזית וגם נפשית. כזאת טבע של אדם. אבל לא רק, גם הסביבה היום יומית שלנו היא כל כך דינמית, שאנחנו חייבות להדביק פער.
לכן גם לעיתים קרובות יותר **סגנון הלבוש שלנו משתנה**.
מה שאהבת לפני שנה, אולי השנה יהיו סימני שאלה, ושנה הבאה בכלל לא תרצי ללבוש יותר.

כמובן גם **האופנה המשתנה** מאוד משפיעה על מה שנראה יפה בעיניינו (ואני לא חושבת שזה בהחלט רע, אבל צריך לקחת את זה בערבון מוגבל).

וחוץ מזה, בגדים **דוהים ומתבלים** עם הזמן.

**לכן השלב הראשון יהיה להוציא מהארון שלך את כל מה שלא שימושי יותר.**
כל הבגדים ש:

1. קטנים או גדולים עליך
2. דוהים או בלוים
3. שייכים לעונה אחרת (למשל מעילים בקיץ)
4. שייכים לתקופה אחרת (למשל בגדי הריון או הנקה)

השלב הבא הוא להוציא את הבגדים שאני קוראת להם - משהו לא מסתדר איתם.

אם יש בגדים שאת מידי פעם מוציאה מהארון שלך, אפילו מודדת ואחר כך מחזירה לארון, הם כנראה שייכים לקטגוריה הזאת.
אני אישית מאמינה, **שלדעת מה לא מתאים לך, זה החלק הכל בכל העסק**. כך שאם את מרגישה שזה לא זה, את יכולה להיות בטוחה בתחושות שלך, זה באמת לא זה.

אין סיבה שתסתכלי במראה ותגידי לעצמך - אני צריכה **להרזות או להשמין** בכללי או בחלקים מסויימים בגופך.
אם זה המצב שלך, את פשוט לובשת הבגדים הלא נכונים.
כשבגד מתאים לך, את נראת רזה יותר (או מלאה יותר, כל אחת והצרה שלה).

**את פשוט כנראה לא מתלבשת לפי מבנה הגוף שלך!**
אם יש **חלק אחד בגוף שלך**, שאת מרגישה שהוא **מאתגר** אותך יותר משאר החלקים, או אם יש חלק שאת שכל המחשבות שלך **מרוכזות** בו - שלא ישימו לב אליו, כנראה זה קשור למבנה הגוף שלך.
זאת אומרת, אישה שאף פעם לא מוצאת בגד מתאים לפלג גוף התחתון שלה - חצאית מתאימה, סביר להניח שהיא בעלת מבנה גוף **משולש**, מבנה גוף אגס.
אישה שמרגישה שהחזה שלה קטן יותר, סביר להניח שהיא בעלת מבנה גוף **ישר**.
אישה שלא אוהבת את הזרועות שלה, או החזה שלה גדול יותר, סבירות גדולה שהיא בעלת מבנה גוף **משולש הפוך**.
אישה עם בטן הריונית, למרות שהיא לא בהריון, כנראה היא מבנה גוף **עגול**.
**קודם כל, המודעות לעניין היא השלב הראשון כדי להתלבש נכון ומחמיא.**
התפיסה הרווחת בקרב נשים היא לנסות להסתיר את החלק שהן פחות אוהבות אותו, החלק הזה שקובע את מבנה הגוף שלהן, שמפריע להן. אבל הנכון הוא, לא לגעת בחלק הזה ולמשוך תשומת הלב לחלקים אחרים בגוף, וכך לייצר **איזון**.

**כמה המלצות איך מתלבשים בהתאם למבנה הגוף שלך:**

1. כבסיס לכל, הכי חשוב **הוא לא ללבוש בגדים צמודים באותו המקום שמאתגר אותך**. צמוד בדרך כלל יוצר דגש ומראה רחב עוד יותר. אז בחרי בדים רכים ורופפים. אז תוציא את הבגדים האלו מהארון שלך, שכן נצמדים לחלק ההוא.
2. לבשי בגדים יחסית **"שקטים"** באותו חלק, בצבעים חלקים וניטרליים. לכן תוצאי מהארון שלך את הבגדים המושכים תשומת הלב לשם.
3. **הדגישי חלק אחר בגוף** על ידי הדפס מעניין או אקססוריז בולטים. למשל למבנה גוף ישר, חשוב להדגיש את המותן. למבנה גוף משולש - אגסי חשוב להדגיש את הכתפיים. לגוף רחב בפלג גוף עליון - מבנה משולש הפוך, חשוב להדגיש דווקא את החלק התחתון, את הירכיים.
4. אם זה נראה מסובך מידי, פשוט תנסי להתרחק שניה ולהתבונן במראה, האם הבגדים האלו יוצרים מראה מאוזן, **מראה של שעון חול**? אם לא, אז את יכולה להפרד מהם בשלום!

אל תחששי להוציא בגדים לא מתאימים מהארון שלך! הם גם ככה שוכבים שם סתם ללא שימוש, ורק מבלבלים אותך!
עדיף מעט אבל מדויק!

המטרה של הארון שלך הוא שכל בגד שם יחמיא לך, גם לפנימיות וגם לחיצוניות שלך. ארון האידיאלי הוא כזה, שאפשר לשלוף ממנו כל בגד בעיניים עצומות וזה יהיה בגד שאת יכולה ורוצה ללבוש אותו עכשיו!
ללא צורך בהשלמות או ליקויים אחרים.
