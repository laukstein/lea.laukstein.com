---
layout: post
permalink: /ruth
date: 2018-05-18 15:29:00
title: כל אשה צריכה רות
image: 2018-05-18-ruth.jpg
imageLabel: צילום - שרי משולם
css: |
    blockquote {
        padding: 0 1em;
        margin: 1em 0;
        color: #555;
        columns: 2 9em;
        column-gap: 5em;
        column-rule: .25em solid #dfe2e5;
        box-sizing: border-box;
    }
---

> "רות" חלי ראובן
>
> כל אשה
> צריכה לעשות לה
> בתוכה
> רות אחת כזו
> שלא תעזוב אותה לעולם
> שתתמסר לה עד כלותיה
> שתדע לאמר לה
> בכל עת
> "כי אל אשר תלכי אלך
> ובאשר תליני - אלין
> עמך-עמי
> ואלוהייך - אלוהיי"
> אשה
> צריכה לגדל בת
> קול כזו
> אהבה כזו לעצמה,
> נחל שיפכה בקירבה,
> כל אשה
> צריכה להפרות בה
> זרעי אמונה כאלו
> שיעמדו איתנים
> גם כשהלב שלה
> מחליק במדרגות
> ומאבד את כוחותיו
> גם כשהיא הורסת את עצמה
> למרות כל ההבטחות,
>
>
> תמיד
> תמיד
> צריכה אשה
> שתשב בקירבה
> רות אחת
> שלא תיתן לה להפריד אותה מעצמה
> לא בחייה
> ולא במותה
> שתדע לאמר לה
> מילים משקמות
> שמנשימות בה חיים,
> בכל שדה
> במרגלות כל גורן,
> וליד כל איש שתבוא עימו:
> "ברוכה את בתי"
> "היטבת חסדך"
> "אשת חיל את",
> כל אשה צריכה
> לעשות לה
> רות
> וראות
> ורעות
> עם נפשה
> ולבוא בקירבה בנועמי נועם ועדינות לב

**החלה הרשמה מוזלת למחזור חדש בקורס הדיגיטאלי שלי "סטייל שבא מבפנים"**
תאפשרי לי להיות רות שלך, ולעזור לך להתחבר אל עצמך!

תמונה מהפקת אופנה מיוחדת לכבוד חג שבועות!
מעצבת אופנה לבגדי הריון צנועים **סיון חברה**
מטפחות מעצבות **תואר בן חמו**
איפור **מוריה הורדי**
סטיילינג **לאה לאוקשטיין**
צילום צנוע להריון **שרי משולם**
דוגמנית **אור אלפי**

