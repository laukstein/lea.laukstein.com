---
layout: post
permalink: /9-days
date: 2017-07-24 08:32:00
title: אתגר תשעת הימים
image: 2017-07-24-9-days.jpg
imageLabel: "צילום: לאה לאוקשטיין"
imageList:
    - image: 2017-07-24-9-days-1.jpg
      label: זה מה שלבשתי ביום הראשון
      text: "טיפ קטן, שמאפשר גיוון נוסף עם אותם הבגדים: אם יש לך טוניקה, אז אפשר לפעמים גם להכניס אותה בתוך החצאית ולקבל מראה קצת שונה, או להאיר בחוץ עם חגורה מעניינת שמדגישה את המותן."
    - image: 2017-07-24-9-days-2.jpg
      width: 405
      className: flow
      label: זה מה שאני לבשתי ביום השני
      text: "אם הלבוש מאוד צבעוני, אקססוריז ניטרלי יהיה מאוד שימושי - מעץ, מעור, משהו אפור, שחור, בז' או חום. ממליצה שלכל אחת תיהיה לפחות שרשרת אחת כזאת."
    - image:
        - 2017-07-24-9-days-3a.jpg
        - 2017-07-24-9-days-3b.jpg
      width: 304
      className: flow auto-width
      label: יום השלישי
      text: "אותה חולצה מאתמול, שרשרת יותר דומיננטית ומטפחת יותר צבעונית.\nהשתמשתי ב3 צבעים - ורוד, ירוק בשרשרת וכחול. הנעליים לבנות - זה צבע ניטראלי, לכן אני לא סופרת אותו כעוד צבע."
    - image:
        - 2017-07-24-9-days-4a.jpg
        - 2017-07-24-9-days-4b.jpg
      width:
        - 304
        - 405
      className: flow auto-width
      label: יום רביעי של תשעת הימים
      text: "היום יום עסקי!\nחולצה כזאת בצבע כחול כהה היא ניטרלית, וכול צבע אחר יתאים לה! והצבע הזה גם מתאים לכולן! שווה שיהיה לכן כמה פריטים כאלו בארון שמשתלבים עם כול דבר!"
    - image: 2017-07-24-9-days-7.jpg
      width: 405
      className: flow
      label: יום השביעי
      text: "שמלת חולצה ג'ינס (מתמנון) היא מושלמת לחופש הגדול, נוחה ונעימה, משתלבת בקלות עם כול דבר אחר, קל להוסיף לה מטפחת מעניינת או אקססוריז מיוחד. שימושית שלא צריך הרבה השלמות, מתאימה ליציאה עם ילדים, ללבוש בבית או לטיול."
---

האם העיסוק בבגדים מתאים לתשעת הימים?
נכון, בגדים משמחים, ואלו ימי אבלות.
ויש לנו ציווים שונים בקשר לבגדים - לא לקנות ולא ללבוש בגד חדש, לא לכבס בגדים, ולא ללבוש בגדים מכובסים.
אבל יחד עם זאת, שולחן ערוך מצווה אותנו, כל יהודי, כל יום, להתלבש בצורה מכובדת.
האם יש כאן סתירה? האם אפשר להתלבש בצורה מכובדת וללבוש בגדים לא מכובסים?
אני מאמינה שכן.
אני סטייליסטית, ואני נוהגת לא לכבס ולא ללבוש בגדים מכובסים בימים אלו. אך עדיין אני מתלבשת בצורה שמכבדת אותי ואת הסביבה, ועדיין אני מרגישה צער ואבלות על החורבן.
אולי יהיה מי שיגיד - "העיסוק שלך לא מתאים לימים האלו", ואולי הוא צודק! אבל אין לי כלי אחר, זה הכישרון שלי וזה הכלי שלי, ואיתו אני רוצה לתרום לכלל, גם בימים האלו. ואם אני יכולה להדגים איך לשמור מצוות אבלות ועדיין להתלבש בצורה שמכבדת אותי, אולי כך לחזק מישהי אחרת בשמירת המצוות - אז אני מרגישה שזו זכות גדולה.

אז אלו הבגדים שיש לי, לבשתי אותם חצי שעה לפני כניסת ראש חודש אב. ואני אשתף אתכן כול יום, בעזרת ה', מה אני לובשת, ואיך. נכון, לא כל יום תהיה לי חולצה חדשה, ואת רוב המשחק אעשה על ידי אקססוריז מגוונים, שמשנים משמעותית את כל המראה.

מקווה שנלמד ביחד משהו חדש על מצוות האבלות.
ומקווה שכבר תשעה באב הקרוב יהפוך מיום אבל ליום שמחה.
