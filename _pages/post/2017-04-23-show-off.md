---
layout: post
category: blog
permalink: /show-off
date: 2017-04-23 12:34:00
title: האם סטייליסטית חייבת "לדפוק הופעה"?
image: 2017-04-23-show-off.jpg
imageLabel: "צילום: [Kelly Sikkema](https://unsplash.com/@kellysikkema)"
---

פעם היתה לי שיחה עם מישהי לא מהמגזר ולא מקהל היעד שלי, היא טענה שסטייליסטית חייבת תמיד "לדפוק הופעה".
האומנם?
אני לא הסכמתי איתה. תלוי איזה סטייליסטית, ותלוי לאיזה קהל היא פונה ורוצה לעבוד איתו.
אולי סטייליסטית שמלבישה סלברטיז כן חייבת. אבל אני יודעת בביטחון, שאת הנשים שאני אוהבת לעבוד איתן - זה מרחיק, זה מלחיץ, ומעביר מסר שלא כל אחת יכולה. נותן תחושה של תלותיות בסטייליסטית.
האמת היא שכללי הסטיילינג מאוד פשוטים וממש כל אחת יכולה ליישם אותם. עם קצת ידע, קצת תרגול, קצת תמיכה, וקצת ביטחון עצמי להעיז. זה ממש לא בשמיים.
ואם כבר אני מוכרת את עצמי, ואני הפרסומת או הכרטיס הביקור של עצמי - אני מעדיפה לכתוב עליו - שכל אחת יכולה להראות טוב ולהרגיש טוב עם עצמה כמו שהיא!
אני מעדיפה לעודד, אני מעדיפה להיות אנושית ולא מושלמת. מעדיפה להיות נגישה.
אני לא נגד "לדפוק הופעה", וגם לא נגד להראות רגיל לחלוטין. צריך את שניהם, אבל במינון הנכון.
הופעה בשבילי זה לא אופנה גבוהה, ורגיל בשבילי זה לא סמרטוט.
אפשר "לדפוק הופעה", אבל לא כל יום ולא כל רגע, ואפשר להראות טוב גם בבגדים הרגילים ללא הופעה. כן בגדים בגזרה מתאימה, וכן בצבעים המיטביים, וכן משהו קצת שונה בשילובי הצבעים או בסגנון.
ברחוב אני לא שונה מהרבה מנשים אחרות, ויש אפילו קבוצות שאני אומרת לעצמי - כל אחת פה יכולה להיות סטייליסטית.
לי זה מאוד מתאים. אולי לא יעמדו אלי בתור ולא יבקשו כרטיס ביקור, אבל אני מקווה שמי שבאמת צריכה אותי, תרגיש בנוח לפנות אלי.
