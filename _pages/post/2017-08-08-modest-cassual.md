---
layout: post
permalink: /modest-cassual
date: 2017-08-08 10:29:00
title: קז'ואל צנוע
image:
    width: 351
    class: flow
    label: "צילום: לאה לאוקשטיין"
---

בקבוצת הפייסבוק שלי, "[סדנת סטיילינג לדתיות](https://www.facebook.com/groups/304148679918860)", התעוררה שאלה ובעיקבותיה דיון מרתק: האם יש מקבילה צנועה לסגנון הקז'ואל החילוני?

הצורך מורגש במיוחד כשחום הקיץ מגיע, ואיתו גם החופש הגדול. אנחנו מעוניינות ללבוש כמה שפחות שכבות וכמה שפחות עמוס. שיהיה לנו מצד אחד קליל ונוח ליציאות ולטיולים עם הילדים, ומצד שני גם להיראות טוב.

בסגנון הקז'ואל החילוני - בוודאי שאפשר להתלבש נוח, פשוט ובלי שכבות. אך כשמדובר בלבוש צנוע, האם זה אפשרי?

הנה כמה אפשרויות לעשות זאת נכון:

1. ללבוש חצאית A פשוטה וחלקה, מג'ינס או בצבעים בסיסיים אחרים. בעונה הזו יש מלא חצאיות כאלו ברשתות הגדולות כמו זארה, מנגו ותמנון. נכון, חצאית A צנועה לוקחת את הסגנון הזה לכיוון רומנטי, אבל קז'ואל רומנטי.
2. לבחור חולצות ¾ מבד סריג (כמו טי שרט) , חלקות בצבעים ניטראלים או בהדפס די קלאסי כמו פסים או משבצות ולא פירחוני. חשוב מאוד שהחולצות האלו, יהיו במידה מספיק גדולה, כדי שהן לא יצמדו לגוף.
לא השתכנעתן? תסתכלו על סטייל קז'ואל חילוני קלאסי - הן לא לובשות פריטים צמודים. אבל גם לא רחבים מידי...
3. לבחור פריט אחד שיהיה בצבע מיוחד. נכון שבדרך כלל יש לנו יותר פריטים מאשר בסטייל חילוני - לפעמים זה שרוולון ולרוב גם כיסוי ראש, אבל אם כל התוספות, חוץ ממשהו אחד, יהיו בצבעים הניטראלים זה עדיין ייראה פשוט ולא עמוס. הצבעים הניטראליים הם: חום, בז', כחול כהה, אפור (אני פחות ממליצה על שחור, לא כי זה צבע רע, אלה כי קצת נמאס מהצבע הזה, יש אותו בכל מקום קצת יותר מידי). אז אם בחרתן בשרשרת צבעונית, אז תדאגו שכיסוי הראש וכל שאר הפריטים יישארו בצבעים הניטראלים.
4. אפשר לבחור ללבוש רק שמלה, שמספיק מכסה את מה שאתן נוהגות לכסות. שמלת ג'ינס תהיה מעולה ומאוד שימושית. ואם בחרתן שמלה מבד סריג, שוב, תקפידו שהיא לא תהיה צמודה. בעונה הזו יש שמלות כאלו אצל הודיה לוביץ', זויה, וגם באינטרנט לא חסרות שמלות בייסיק כאלו. לשמלה רחבה כזאת אני מאוד ממליצה להוסיף חגורה, כדי לסמן את המותן. ויתרון נוסף לשמלות האלו, קל מאוד לשדרג אותן ללבוש יותר חגיגי, או להשאיר אותן פשוטות וחלקות עם שרשרת מעניינת ליציאה עם ילדים.
אספתי כמה דוגמאות בעמוד הפינטרסט שלי להשראה כאן: <https://www.pinterest.com/lea0156/סגנון-קזואל/>

מוזמנות להצטרף לקבוצת הפייסבוק שלי להשתתף בדיונים שונים, ולקבל השראה.
