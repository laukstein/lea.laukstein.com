---
layout: post
permalink: /charedi
date: 2018-08-22 22:29:00
title: טור חדש - סטיילינג לחרדיות - מגזין אשת
---

כבר שנה שאני כותבת טור סטיילינג לחרדיות במגזין אשת - מגזין לנשים בלבד.
והגיע הזמן שנדבר על המראה הנשי והרשמי.

מראה רשמי חשוב במיוחד מי שעובדת בתפקידים בכירים, בתפקידים נהוליים, תפקידים שמשלבים עבודת צוות, עבודות עם אנשים, גם חשוב עבור מורות, נשות היטק. ויכול להיות קריטי בראיון עבודה או הרצאות כשהרושם הראשוני מאד קובע.

חשוב לי להוסיף, שאני מאמינה שאת לא צריכה "להתחפש". אלא שבקלות תוכלי לשדרג את המראה ליותר רשמי על ידי הוספת פריטים נכונים שיעשו את העבודה. למשל: ז'קט מחויט, חולצה בתוך החצאית, בדים מסויימים ואקססוריז קלאסיים.

אז אם את מרגישה שהגיע זמן לשדרג את הסגנון שלך לרשמי יותר, כך תוכלי לעשות את זה:

1. בחרי בגדים בסגנון קלאסי. אלו יהיו בגדים חלקים, בלי הדפסים, או הדפס מינימליסטי כמו נקודות קטנות. גם סגנון מחוייט יתאים. למשל חולצות מכופתרות וחצאיות מכותנה. במבנה גוף מעט מלא עדיף לבחור בדים פחות קשיחים כמו משי או ויסקוזה.
2. שלבי צבעוניות עדינה. צבעים פסטלים כמו וורוד, סגול, תכלת וגם צבעים ניטרליים משדרים רשמיות - כמו בז' אפור, חום, כחול ככ. גם שחור, אבל בנגיעות קטנות.
3. אם את אוהבת שמלות, תבחרי שמלות בצבעים חלקים, צבעים עדינים, ומבד קלאסי כמו כותנה, גם כן ללא הדפסים.
4. אקססוריז בהחלט חשובים לסגנון רשמי: שרשראות, נעליים, תיקים: שרשראות פנינים ישתלבו יפה בסגנון הזה, תיקים מעור בסגנון שמרני, בצבעים ניטרליים, ונעליי בובות, בלי או עם עקב גם כן בצבעים הניטרלים.

**ותמיד תזכרי, שבגד אינו כיסוי בלבד!**
**הוא מבטא את החיבור שלך לעצמך.**
**הוא משדר את מי שאת והוא הלבוש גם של האישיות שלך.**

**בהצלחה!**

**לאה**
